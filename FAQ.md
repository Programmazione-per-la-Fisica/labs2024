# Frequently Asked Questions (FAQs)

Quella che segue è una lista delle domande di carattere logistico che risultano più frequenti riguardo ai laboratori di
_[Programmazione per la Fisica](https://github.com/Programmazione-per-la-Fisica/pf2024)_.

- [Frequently Asked Questions (FAQs)](#frequently-asked-questions-faqs)
  - [I laboratori sono obbligatori?](#i-laboratori-sono-obbligatori)
  - [Posso scegliere io a quale turno di laboratorio partecipare?](#posso-scegliere-io-a-quale-turno-di-laboratorio-partecipare)
  - [Come devo comportarmi per segnalare uno scambio di turno?](#come-devo-comportarmi-per-segnalare-uno-scambio-di-turno)
  - [Come devo comportarmi in caso debba saltare un laboratorio?](#come-devo-comportarmi-in-caso-debba-saltare-un-laboratorio)
  - [Come faccio a caricare su Virtuale l'elaborato relativo ad un dato laboratorio?](#come-faccio-a-caricare-su-virtuale-lelaborato-relativo-ad-un-dato-laboratorio)
  - [Gli elaborati dei laboratori verranno valutati ai fini dell'esame?](#gli-elaborati-dei-laboratori-verranno-valutati-ai-fini-dellesame)
  - [Quanto tempo ho per _recuperare_ un'eventuale assenza?](#quanto-tempo-ho-per-recuperare-uneventuale-assenza)
  - [Posso seguire i laboratori più volte e/o durante un anno di corso diverso dal primo?](#posso-seguire-i-laboratori-più-volte-eo-durante-un-anno-di-corso-diverso-dal-primo)

## I laboratori sono obbligatori?

**Sì**.
I laboratori vanno seguiti _per intero_ almeno una volta prima di sostenere l'esame. Si consiglia vivamente di seguirli
durante il primo anno, quando si seguono le lezioni frontali.

## Posso scegliere io a quale turno di laboratorio partecipare?

**In generale no**, un sistema di alternanza dei turni è utilizzato per garantire che tutti gli studenti possano
usufruire parimenti a quelli più "convenienti" (es. tarda mattinata e primo pomeriggio).

Detto questo, sono **ammesse eccezioni** per studenti lavoratori, studenti che frequentano anni diversi dal primo ed
emergenze _ben motivate_ (es. visite mediche, etc ...).
Infine è sempre possibile **effettuare uno scambio di turno** con una studentessa o uno studente del proprio canale, che
sia disposta/o ad accordarsi per questa operazione.

## Come devo comportarmi per segnalare uno scambio di turno?

Innanzitutto lo scambio va richiesto inviando una e-mail (dal proprio indirizzo `@studio.unibo.it`) a
[tutti i docenti](https://github.com/Programmazione-per-la-Fisica#docenti) e mettendo in copia l'altra studentessa o
l'altro studente interessata/o.

Inoltre, si chiede **a entrambe le persone coinvolte nello scambio** di segnalarlo esplicitamente in fase di iscrizione
su `https://studenti.unibo.it/sol/` **aggiungendo un commento** all'iscrizione.

In caso di **scambi ripetuti**, ad esempio se ci si accorda per partecipare al medesimo turno per un intero semestre,
chiediamo gentilmente di **aggiungere il commento tutte le volte** che ci si iscrive ad un laboratorio per il quale si
effettua lo scambio.

## Come devo comportarmi in caso debba saltare un laboratorio?

Im primo luogo, menziona la cosa inviando una e-mai (dal tuo indirizzo `@studio.unibo.it`) a
[tutti i docenti](https://github.com/Programmazione-per-la-Fisica#docenti) menzionando un _motivo valido_ per la tua
assenza.

**Sono _motivi validi_**, ad esempio: problemi di salute, viste mediche, attività lavorative, attività sportive
agonistiche di alto livello, ulteriori corsi universitari o equiparati (es.: conservatorio). **Non sono _motivi
validi_**: attività sportive dilettantistiche, corsi di mero interesse personale, pendolarismo, eccetera.

Una volta specificata la ragione della tua assenza, sarà appannaggio dei docenti confermare la validità della
giustificazione e specificarti come recuperare, ad esempio richiedendoti di seguire individualmente la traccia del
laboratorio e consegnare l'elaborato, anche parziale, del lavoro svolto in autonomia.

## Come faccio a caricare su Virtuale l'elaborato relativo ad un dato laboratorio?

TO BE WRITTEN

## Gli elaborati dei laboratori verranno valutati ai fini dell'esame?

**No**, il lavoro consegnato come elaborato dei laboratori non contribuirà in alcun modo al voto dell'esame.
Le consegne servono unicamente a _verificare il recupero di eventuali assenze_ e per _chiarire dubbi sulla risoluzione
degli esercizi_.

Detto questo, **le attività svolte durante i laboratori**, come le lezioni frontali, **sono argomento d'esame**.

## Quanto tempo ho per _recuperare_ un'eventuale assenza?

Il tempo tipicamente concesso è di **una settimana** dalla **data in cui si è svolto il laboratorio** per il quale si
risulta assenti.

Questo permette di rendere disponibili "senza troppo ritardo" le soluzioni del laboratorio al resto della classe.
**Qualora ciò non fosse possibile**, ad esempio in caso di un problema di salute che perdura oltre una settimana, si
chiede di **segnalarlo il prima possibile ai docenti**.

## Posso seguire i laboratori più volte e/o durante un anno di corso diverso dal primo?

TO BE WRITTEN
